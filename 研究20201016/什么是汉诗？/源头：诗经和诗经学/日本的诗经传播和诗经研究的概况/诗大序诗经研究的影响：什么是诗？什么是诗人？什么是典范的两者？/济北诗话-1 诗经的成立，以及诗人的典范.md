【日本汉诗话集成，一，285】

或曰：“古者言周公惟作《鸱鸮》、《七月》二诗，孔子不作诗，只删《诗》而已。汉魏以降，人情浮娇，多作诗矣尔诸？”
予曰：“不然。周公二诗者，见于《诗》者耳，竟周公世，岂惟二篇而已乎？孔子诗虽不见，我知其为诗人矣。何者？以其删手也。方今诗人不能作诗者，岂能得删诗乎？若又不作诗之者，假有删，其编宁足行世乎？今见《三百篇》为万代诗法，是知仲尼为诗人也，只其诗不传世者，恐秦火耶？周公单二，亦秦火也耳，不则何啻二篇而止乎？世实有浮娇而作诗者矣，然汉魏以来，诗人何必例浮娇耶？学道忧世，匡君救民之志，皆形于绪言矣，传记又可考焉。浮娇之言，吾不取矣。”

【能够删诗的人，一定是可以作诗的。特别是】