倭国使者的上表

《宋书》卷九十七列傳第五十七　夷蠻

说到宋高祖永初二年，倭国因为世代进贡，其国王被下诏封官，一直到安東將軍、倭國王。到了顺帝升明二年，倭国遣使者上表云：

封國偏遠，作籓於外，自昔祖禰，躬擐甲胄，跋涉山川，不遑寧處。東征毛人五十五國，西服眾夷六十六國，渡平海北九十五國，王道融泰，廓土遐畿，累葉朝宗，不愆于歲。臣雖下愚，忝胤先緒，驅率所統，歸崇天極，道遙百濟，裝治船舫，而句驪無道，圖欲見吞，掠抄邊隸，虔劉不已，每致稽滯，以失良風。雖曰進路，或通或不。臣亡考濟實忿寇仇，壅塞天路，控弦百萬，義聲感激，方欲大舉，奄喪父兄，使垂成之功，不獲一簣。居在諒暗，不動兵甲，是以偃息未捷。至今欲練甲治兵，申父兄之志，義士虎賁，文武效功，白刃交前，亦所不顧。若以帝德覆載，摧此彊敵，克靖方難，無替前功。竊自假開府儀同三司，其餘咸各假授，以勸忠節。

【从上文所录倭国使者的表文，可以看到其文意清晰，表达了句驪国骚扰本国边境，阻塞交通的不满，特上此表希望宋国朝廷能够发兵干涉。而从风格上看，该文大量使用四字句，也有“躬擐甲胄，跋涉山川”、“王道融泰，廓土遐畿”等对句。因此，在其中可见明显的风格意识。当时汉文的水平也可见一斑。】


https://ctext.org/wenxin-diaolong/zhang-biao/zh?searchu=%E8%A1%A8%E7%AB%A0&searchmode=showall#result


